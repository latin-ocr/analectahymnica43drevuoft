-205 -

6. Summa, te totus veneratur orbis,
Trinitas rectrix opifexque rerum,
Supplices audi pia concrepantes

Carmina laudum.

Brcv. Dolense imp. s. l. 1519.

344. De s. Iuliano cenomannensi.

Ad Matutinum.

1. Nube subducta sceleris paterni
Lucis aeternae iubar emicare
Nuntias Christum, dubiosque firmant

Signa secuta.

2. Auribus surdi bibulis sonoras
Hauriunt voces solidisque claudi
cursitant plantis, erebi ministros

Iussibus arces,

3. Turgidis leprae maculosa squamis
Membra restauras, labra clausa solvis,
Integrum visus redeunt ad usum

Lumine capti.

4. Tres truci mortis iaculo peremptos
Redditus vitae revocas ad auras,
His Iesum fassis fera perfidorum

Corda domantur.

5. Sic bases firmans fidei profanos
Irritas culm, teris idolorum
Fana, caelorum Domino dicatas

Erigis araS.

6. Summa te totus veneretur orbis
Trinitas rectrix opifexque rerum,
Supplices audi pia concrepantes

Carmina laudum.

BreV. Dolense imp. s. 1. 1519.

