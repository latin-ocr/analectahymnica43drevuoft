—186—

319. ln Nativitate s. Iohannis Bapt.
Ad Nocturnum.

1. Plaudat nunc sacra suboles et omnis,
Longa permensus mobilis qui aevi
Lustra deflebat reditus optati

Christi Messiae.

2. Angelus, sancti paranymphus nati,
Hunc qui praeconem cecinitque regis
Fore prophetam, gaudium rependat,

Quod repromisit.

3. Hic puer omni praeditus virtute,
Belliger uti animosus gigas,
lter aggressus hispidum tutavit
Posteris cunctum.

4. Ut mitis praeco vocem se fatetur,
Verbi vox, inquam, cuius verba vitae
Sonus eructat aditumque pandit

Aetheris alti.

5. Vox, cuius cantus pabula propinat
Grata salutis, virtutis et vitae,
Pascua novae reserat amoena

Legis aeternae.

6. Hucque, huc omnes desides invitat,
Clamat peccantes, debiles impellit,
Fontis ad aquas sitibundos vocat

Gratis immensi.

7. VoX, pulchre cuius tonus introduxit
Praevium mundo luminis opaco,
Iubar aeterni pepulit et taetras

Nubes erroris.

8. Vox nempe, cuius harmonia norat
Intima caeli penetrare celsi,
Cuius est clavis ianuae caelestis

Lingua fideliS.

9. Vox namque, cuius melos demulcescit
Turbam lugubrem, cum lucis efulsit
Radius, taetri abditam ingenti

Carceris antro.

