—177—

302. Do sancto Hyacintho.
h Ad L audes.

1.' Lucem reddit absconditam,
Lucem claudit qui manibus,
lacinthum, gemmam inclitam,

Profert praedicatoribus,

2. Toga vestitus candida
Fulget doctrinae radiis,
Virginitate nitida
Crebris splendet prodigiis

3. Morbis succurrit hominum
Mille vitae periculis,
Procellas calcat fluminum
Semper potens miraculis.

4. Damna restaurat grandinis

Caecisque reddit lumina,
Virtute Christi nominis
Inferni fugat agmina.

Γ. Vicinum cernens exitum

Pacem suadet mutuam,
Caelo commendans spiritum
Lucem intrat perpetuam,

6. Maria, mater gratiae,

Mater misericordiae,
Tu nos ab hoste proteg(¹
Et hora mortis suscipe.

7. Uni trinoque Domino
Sit sempiterna gloria,
Qui lucem sine termino
Iacintho dat in patria.

Ant. ms. S. Katharinae Divoduren. saec. 14. cod. Vatican. s. n. (ol. 122
bis). add. saec. ¹⁵llss· — Mei: Verbum supernum.

303. De saneto Hyacintho.

Ad Vesperas.

1. In hoc Iacinthi iubilo
Laetis canamus vocibus
Deumque pulso nubilo
Puris colamus mentibus.

2. Dux et pater Dominicus
Hunc veste sacra induit,
Cunctisque mox apparuit
Vir factus apostolicus,

3. Patrem secutus filius

Patris refulget moribus,
Ducis secutus tramitem
Mundi triumphat principem.

. Hunc virgo visit inclita,

Solatur et dat gaudia,
Miraculorum gloria
Christi coruscat gratia.

5. Tibi, Deus, sit gloria
ln sempiterna saecula
Et nos Iacinthi precibus
Adiunge caeli civibus.

Hymn. ms. S. Petri Mart. Utinen. saec· 16. Cod. Civit. Utinen. s. u.

D r e v e s , Hymni Inediti. VII.

12

