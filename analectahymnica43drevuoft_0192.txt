—189—

321. In Decollatione s. Iohannis B.

Ad Vesperas.

. Exsultet orbis pariterque polus

Astriger‚ almi militis depromat

Exitus, acta martyris baptistae,
Sancti Iohannis.

. Laetus in laudes chorus angelorum

Tonet amoene resonans in astri5‚

Seriem sacrae passionis pandat
Incliti vatis.

. Hic nam praelustris Christi protomartyr

Exstat3 o felix ortus et occasus,

Quo tellus gaudet gaudentque caelorum
Turbae felices!

. Arguit regis facinus lohannes

Sanctus, invitat salutis ad iter,

Stolidum nescit monitis parere
Nequam adulter.

. Quidnam, quod furit impudicus heros?
Inscius suae consortis et ultro
Aditum parat necis atque sui

Arbiter impos.

. Improba fraudes mox virago gignit,

Fallax imago, cuius ira saevit,

Fremit et dolo proditque nefandum
Scelus in sanctum.

. Iam virus viro suasit quae quondam

Spargit et ultrix, meminit livoris

Natae letalis, suadet scelesti
Callida pellex.

. Iniquitatem peperit, quae parit

Virtuti parca pietatis parcam,

Tumet insanis uxor, immo fera,
Praeda Plutonis.

. Aestuat regis facibus libido,

Inque vorago crapula turgescit,

Surgitque duplex Veneris et meri
Ignis scintilla.

