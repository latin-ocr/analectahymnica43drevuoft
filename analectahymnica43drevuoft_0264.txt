10.

15.

20.

25.

30.

35.

40.

—261 —

437. De sancto Nicolao.

R. O venerande amice, Dei Nicolae amator.

Sume, Nicola sacer, devotae munera laudis,
Magna tropaea libens sume, Nicola sacer.
Orgia grata cano populis de praesule magno,
Ut cuncti iubilent, orgia grata cano,
Laudibus, alme, tuis populi laetantur ovantes,
Astra poli plaudant laudibus, alme, tuis.
Euge, benigne puer, altus spiramine sacro
Contemuis mammas, euge, benigne puer.
Fulva talenta iacens famam lupanaris meniis,
Clamque domum remeas fulva talenta iacens.
Plaude, Myrea, polis tanto redimita decore,
Praesule sub magno plaude, Myrai, polis.
Unda furentis aquae lembum quassavit in alto,
Te prohibente silet unda furentis aquae.
Tritica nauta sacer tribuit sub pectore tristi,
Gratulat augendo tritica nauta sacer.
Phalanx iniqua mugit propriis spoliata colonis,
Ima petens Styiae phalanx iniqua mugit.
Torve chelidre, sile, nam nil tua munera prosunt,
Fraus et cuncta patet, torve chelidro, sile,
Quid furis, Eustaci, damnas sine crimine iustos?
Victor adest praesul·⁷ quid furis, Eustaci‘?
O venerande nimis, praebens suffragia cuneta,
Omnibus altor ades, o venerande nimis.

Quis valet, alme Dei, meritas tibi promere laudes,
Currere per cuncta, quis valet, alme Dei?
Iussa tremenda, minas et fastus Caesaris arces
Eparchique simul iussa tremenda, minaS.

Caesar et Ablavius narrant sibi mutua visa.
Iussa cito peragunt Caesar et Ablavius.
Gloria, Christe, tibi, sanctos qui mire decoras
Atque nitere facis, gloria, Christe, tibi.
Spiritus astra petit, corpus miracula praebet,
Ossa manant oleum7 spiritus astra petit.
Pectora cuncta replet mundus de marmore liquor,
Dum fluit a tumba, pectora cuncta replet.
Cantica digna Deo, socii, pangamus ovantes,
Astra simul resonent cantica digna Deo.
Dulcis amor Domini resonet cum voce canora,
Personet ore pio dulcis amor Domini.

