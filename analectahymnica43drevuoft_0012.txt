1. Praefatio in librum hymnorum.

Continet hymnidicus divino iure libellus
Et laudes et dicta patrum veneranda priorum.
Spiritus aeternae ,cum panderet abdita vitae
Et praecelsorum lustraret pectora vatum,

5. Carmina divinis fuderunt dulcia verbis.
Iure prophetali repleti fonte perenni
Instituunt et corda rigant hominumque supernis
Mentes conciliant et ad aethera pectora tollunt.
Hinc rex purpureus, caelesti munere dignus,

10. chordarum distincta decem per carmina David
Aptavit modulos et laudibus addidit hymnos.
Haec Salomon monimenta canunt quod in ordine templi
Hausit dulcisonas hymnorum cantibus odas.

Inde nova sub lege patreS, quos personat orbis,

15. Ambrosius meritis et praesul Hilarius almis
Ad cultum deitatis amant superaddere carmen,
Carmina carminibus, hymnis ut concinat hymnus.
Nam cum psalmodicas sacro modulamine chordas
Davidica resonare manu contendimus usu

20. Antiqua pietate data praemittimus hymnos7
Metrorum numeris astricta lege sonantes,

Ut foveant animos praemissa laude tepenteS,
Parius et resonent psalmos pia corda sequentes
Crescant ecclesiae plebes et carmina crescant,

25. Laudibus hymnidicis sic saecula cuncta resultent.
Hunc igitur titulum liber hic per temporis usum
Perpetui teneat nobis per saecula fixum;

Dum mare dumque polus, dum constat in aethere nimbus,
Dum spirat ventus, dum cingitur aethere tellus⁷
30. Semper erit monachis memorabilis iste libellus.

Psalt. ms. corbeiense saec. 11. Cod. Ambianen. 131. — 7 Insatuunt Hs. --
Aufschrift: „Incipit praefatio in libro hymnorum.‘⁴ Hs.

