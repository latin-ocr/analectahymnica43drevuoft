-258 —

2. Ex quibus, alme praesul ο Nicaei,
Signis resplendens atque documentis
Sanguine fuso victor astra petis

Martyr herilis.

3. Hostis acerbi ferro trucidati
Tres una fide martyres invicti
Capita vectant ultra vadum amnis;
Laus trinitati!

4. Quam gloriosus Dominus in sanctis,
Quos ita facit rutilare signis!
Oret pro nobis ordo triumphalis,
Clarus in astris.

5. Gloria patri⁷ summo conditori,
Gloria Christo, nostro redemptori,
Gloria tibi, spiritus amborum,

Semper in aevum.

Pass. ins. S. Audoeni Hotomageu. saec. 12. in. cod. Rotomagen. 1406 οἵ 41).

433. De sancto Nicolao.

Ad Nocturnum.

1. Gaude, regis sponsa perennis,
Gaude promens cantica laudis,
Cursus solis praesulis almi
Festum mundo fert Nicolai.

2. Qui praeclarum stemma parentum
Ornat factis ex pietatis,
Aurum natas dando patremque
Solvit stupro pauperieque.

3. Caelo lapsa voce tonantis
Christi cessit pastor ovilis3
Orant nautae fluctibus acti,
Mox sedantur proelia ponti.

4. Vulgum pascens esurientum
Mensuris divinitus auctis,
Purgat fucum daemoniorum,
Servat vitae iam ruituros.

